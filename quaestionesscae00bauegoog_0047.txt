CAPUT ALTERUM.

Dc spectatorum in ludls scaenicis condicione testimonia
Plautina.

Ut exordiamur ab iis versibuS, quos ipse Ritschelius
. attulit, primum respicias Poenuli prologi v. 17 sq.:

⁷,Scortum exoletum ne quod in proscaenio
Sedeat, neu lictor verbum aut virgae muttiaut,
Neu dissignator praeter os obambulet,

Neu sessum ducat, dum histrio in scaena sit3
Diu qui domi otiosi dormierunt, decet

Animo aequo nunc stent, vel dormire temperent.
Servi ne obsideant, liberis ut sit locuS,

Vel aes pro capite dent.“ 1

Quae verba non quadrare nisi ad spectatores in subselliis
sive gradibus sedentes Ritschelius iam recte cognovit. Nam
hic nisi de certis spectaculorum gradibus ageretur, dissignator
sessum ducens non fingeretur. Neque abhorret ab hac interpre-
tatione, quod qui serius experrecti intempore in theatro non
adsunt, ultimis locis stant. Quis enim illos frustra locum quae-
rentes, ne considerent, impediret, si sellas secum tulissent?
Accedit, quod servos subsellia occupare prologus non patitur-,2

Tum conferas velim Amphitruonis prol. v. 65 sq.:

„Ut conquisitores singula in subsellia
Eant per totam caveam spectatoribus,
Si quoi favitores delegatos viderint,

Ut is in cavea pignus capiantur togae.“

Ne hos quidem versus explanari posse nemo non videt,

1 Nec spectatores nec servos unquam Romae pecuniam pro spectandi
vel s'edendi copia solvisse Bitschelius iam recte demonstravit, l. c. p. 223.

2 Dc hoc prologo paullo infra fusius agam.

