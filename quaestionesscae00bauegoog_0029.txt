-23..-

quagesimum] octavum annum in promiscuo spectatum esse3
quid repente factum, cur immisceri sibi in cavea patres plebem
nollent? cur dives pauperem consessorem fastidiret‘?“ ’

Eodem Valerii Maximi libri II, cap. 4 ξ 3 verba spectant:
„Per quingentos autem et quinquaginta et octo annos senatus
populo mixtus spectaculo ludorum interfuit. Sed hunc morem
Atilius Serranus et L. Scribonius [Libo] aediles ludos Matri
deum facienteS, posterioris Africani sententiam secuti¹ discretis
senatus et populi locis solverunt.“'

Hoc, quod dicitur exemplum, Valerium e Livii libris
petivisse Zschechius1 iam ostendit. Nam et eundem numerum
annorum (558) uterque exibet auctor, neque quae apud Livium
subsequuntur, universe cum Valerio discrepant, quamquam sin·
gulae res a Valerio relatae differunt a Livio.

Ac primum quidem Valerius, quod posteriorem Africanum
commemorat Scipionem, errore2 deceptus est, cum nemo nisi
Publius Cornelius Scipio superior, qui dicitur, ad rerum con-
textum quadret. Tum de ludis, quibus loca senatoria primum
a populo secreta sint, illi non consentiunt, eum apud Livium

„ludis Romanis“, apud Valerium „aediles ludos Matri deum
facientes“ legamus verba. Hoc incuriae tribuit Zschechius

Valerii. Quem cum apud Livium XXXIV, 54 legisset Mega·
lesia ludos scaenicOS, quos Atilius Serranus et L. Scribonius
Libo aediles curules primi fecissent, in errorem raptum verbiS,
quae succedunt „horum aedilium ludos Romanos“, novum
illud institutum, qua esset levitate, non ad ludos Romanos, scd
ad Megalesia rettulisse. Certe quod Zschechius coniecit, primo
obtutu uon dissimile veri esse videtur. Sed ut accuratius inrcm
inquiramus, ad Livii verba utraque redeamus„ quae quantum
praebeant offensionis, prorsus non latet. Ac primum quidem
mirum profecto est, quod idem bis atque eodem in libro
attingitur, et in capite 44 et 54, neque vero eodem modo
exprimitur, ut eundem loqui auctorem non crederes· Nam loco

1 Cf. «de Cicerone et Livio Valerii Maximi fontibus» 1865, p. 37.

2 Idem P. Cornelius Scipio Africanus minor Aemilianus dicitur pro
superiore V, 1, 7, at vlu, 15, 1 superior pro posteriore.

