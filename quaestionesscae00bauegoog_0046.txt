...30-

esset, Pylades Orestem sc esse diceret, ut pro illo necaretur,
Orestes autem, ita ut erat, Orestem se esse perseveraret. Stantes
plaudebant in re ficta.“

Et verba „stantes plaudebant“ viros doctos „prorsus in-
solenter“ interpretatos csse „assurgentes“ Ritschelius contendit,
cum ipse verba illa sic explicaret, quasi „spectantes plaude-
bant“ legeret. An putas Ciceronem „stantes“ tam insigni loco
spectantium loco dicturum fuisse, si spectatores per totam
fabulam stetissent? Accedit, quod dissimile est veri „stantes“
ad antiquam theatri speciem spectare vel Ciceronem „diligen-
tissime et ad rerum veritatem accommodatissime“ edocere
voluisse Laelii aetate spectatores non sedisse in theatro, sed
stetisse. Immo sententia, quae hic desideratur, haec mihi esse
videtur: spectatores in gradibu8, qui sederant, velut incitati
instinctique consurrexerunt. Quid sequitur? Stantes plaudebant.
Quod novum non fuisse ut intellegas, conferas velim Ciceronis
epist. ad Attic. l. ΙΙ, 19, 3: „Inimici erant equitibus, qui
Curioni stantes plauserant, hostes omnibus.“ Tum respicias
Sueton. Aug. 56: „Eisdem praetextatis adhuc assurrectum
ab universis in theatro et a stantibus plausum gravissime
questus est.“

Quam ob rem eis, qui „stantes“ interpretati sunt „assur-
gentes“, quin adstipulemur facere non possumus„

Quae cum ita sint, ex his Ciceronis verbis nihil, ni fallor,
certe colligitur.

Sed quae adhuc de spectatorum condicione disputavimuS,
ex parte non proprie ad Plauti ipsius aetatem spectare nemo
est, quin intellegat. Quare operae pretium mihi esse videtur
quaerere, num certiora petantur ex ipsius saeculi sexti littera-
rum monumentis, Plautinis enim fabulis ipsis, quae qualesque

adhuc exstant, quid de hac re exhibeatur, iam exploremus et
examinemus.

 

